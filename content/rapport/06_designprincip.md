Utvärdering av designprinciper
=======================
Den här undersökningen syftar till att studera designprinciper som kan ses på tre olika webbplatser.

Urval
-----------------------
Som objekt för studien valdes webbplatserna för några av de största elektronikkedjorna i Sverige. De sajter som har
undersökts är [netonnet.se](https://www.netonnet.se/), [elonljudbild.se](https://www.elonljudbild.se/) och
[mediamarkt.se](https://www.mediamarkt.se/).


Metod
-----------------------
För att hitta exempel på designprinciper och designelement har följande två dokument använts.

* [Visual Literacy](https://dbwebb.se/article/vl.pdf)
* [Design Elements & Principles](https://www.canva.com/learn/design-elements-principles/)


Resultat
-----------------------
Samtliga tre webbplatser tillhör stora elektronikkedjor som har verksamhet i Sverige.
Syftet för alla tre verkar vara att konvertera besöket till en beställning av en vara eller att få besökaren
att komma in till en fysisk butik för att känna på varorna i verkligheten.

#### Netonnet [(länk)](https://www.netonnet.se/ "netonnet.se")

[FIGURE src="image/rapport/06_designprincip/netonnet.png?w=600" caption="Netonnet"]

Netonnet ger ett rent och ordnat intryck. Färgskalan är lågmäld vilket kan bidra till att skapa lugn
och inge en känsla av trygghet. Strukturen är enhetlig och verkar vara ordnad i någon sorts grid. Framförallt navbaren
ser väldigt harmonisk ut. Det finns en symmetri med tyngdpunkt på den stora slidern som är placerad till vänster.
Slidern fungerar lite som ett skyltfönster där utvalda produkter och erbjudanden lyfts fram.

I och med att slidern rör sig när den byter bild skapas viss rörelse. Ett annat exempel på rörelse
skulle kunna vara knappen "Till kassan >", som använder > för att skapa en känsla av rörelse vidare till ett nytt moment.

I stort sett har designen ett symmetriskt upplägg. Till viss del ligger balansen åt vänster i och med att slidern tar
upp cirka 3/4
av sidans bredd och är placerad till vänster. Detta leder besökarens ögon mot slidern då folk, åtminstone inom
västerländska kulturer,
läser från vänster till höger. Förmodligen är det också därför alla sidor i undersökningen har sin logo i övre
vänsterkant.

Vi kan se en avikelse från symmetriprincipen i sektionen under slidern som visar fyra produkter med en liten del av den
femte produkten synlig,
förmodligen med syftet att besökaren ska lockas till att scrolla i sidled.

Det syns att man har tänkt på att styla till sidan med ett lätt jultema. Logon har fått lite snö på sig och bilderna i
slidern ramas in av
presentsnöre eller avriven kartong vilket ger en paketkänsla. Man har även utnyttjat kontrastprincipen med
julklappsbildernas djupröda
färger som sticker ut och kan trigga julklappsinstinkterna.

Designen är mestadels platt, men den avrivna kartongen som inramar vissa bilder i slidern är ett exempel på en textur. I
bilden på en rakapparat
ser det ut som att bakgrunden har fått någon sorts "ruggad" textur vilket kan ge ett intryck av tyngd och kvalitet.

Den avrivna kartongen är också ett exempel på användning av diagonaler vilket ger designen ett lite mer dynamiskt
intryck.

Undersidor bygger på liknande upplägg men man använder endast tre kolumner
för produkterna till skillnad från fyra på startsidan och ger därmed
plats för ett avancerat sorteringformulär till vänster.

Supportknappen har placerats taktiskt längst ner till höger för att vara lätt att hitta.
Dessutom avviker den från de andra knapparna med sin rundade form. Man använder
alltså placering, isolering och kontrast för att göra det lätt för besökarna att hitta
till supporten.

#### Elon [(länk)](https://www.elonljudbild.se/ "elonljudbild.se")

[FIGURE src="image/rapport/06_designprincip/elon.png?w=600" caption="Elon"]

Elons design ger ett ganska tråkigt intryck i och med sitt färgval. De kalla färgerna i slidern skapar viss "unity"
eller enhetlighet.
Men överlag känns designen väldigt beige vilket kan uppfattas som tråkigt.

Det finns inte mycket som sticker ut och
väcker intresse. Det finns en viss assymetri i headern som kan ge ett oroligt intryck. De svarta knapparna ligger inte i
linje,
vilket kan uppfattas som störande. Kundomdömena från Prisjakt bidrar till ytterligare oordning och plottrighet.

[FIGURE src="image/rapport/06_designprincip/elon_header.png?w=600" caption="Assymetri i Elons header"]

Gridstrukturen är inte lika tydlig som hos netonnet. Det är olika antal kolumner i olika sektioner.

Tråkighet och oordning hjälper inte om man vill konvertera besök till köp.

Man har använt sig av en del rörelse i övergångarna mellan olika bilder i headern. Men det det varit trevligt med någon
form av
övergång när undermenyerna i headern dyker upp. När de uppstår ur tomma intet känns det lite för abrupt. Det är inte
heller tydligt
att det kommer dyka upp en undermeny när man hovrar över länkarna i headern. Här skulle några nedåtpekande pilar kunna
bidra till att
göra gränssnittet lite mer intuitivt.

På undersidan som visar datorer ser det ut som att man med ett enklare sorteringformulär kan ge plats för fyra kolumner
med produkter.
Man kan alltså se fler produkter åt gången än vad man kan på netonnet, men kanske är sorteringssystemet inte lika
sofistikerat.


#### Mediamarkt [(länk)](https://www.mediamarkt.se/ "mediamarkt.se")

[FIGURE src="image/rapport/06_designprincip/mediamarkt.png?w=600" caption="Mediamarkt"]

Mediamarkts webbplats känetecknas av symmetri och mycket röda nyanser. Den röda färgen har förmodligen delvis med
jultemat
att göra men framförallt beror det nog på att hela Mediamarkts logotyp är röd. Möjligen går det att ifrågasätta om det
är
lämpligt att använda så mycket rött i en design. Rött kan tolkas som en varningsfärg vilket torde ha en avskräckande
effekt,
men rött är också en allmänt eggande färg som kan ha kopplingar till romans och vara allmänt triggande. Det finns många
bär och frukter
som är röda utan att vara giftiga. Troligtvis satsar Mediamarkt på att sticka ut ifrån mängden genom att använda rikligt
med röda nyanser
i sin färgsättning.

Det finns ett ganska tydligt grid om fem kolumner. Genom att låta slidern ta upp hela sidans bredd läggs tyngdpunkten på
de olika
aktuella erbjudanden som man vill lyfta fram.

Headern har en bättre organisation än Elons header. Ikonerna "Boka och hämta i varuhus", "Öppet köp" och "PRISJAKT"
längst upp till vänster
ger ett förtroendefullt intryck utan se plottriga ut. Samma sak gäller för "Trygg Ehandel" och "Trygg kundkontakt" som
ligger längt upp till höger.
Att de här små elementen inte stör designen kan bero på att de har isolerats ifrån den huvudsakliga designen. De syns
utan att störa. Den gröna färgen
på bockarna är ett exempel på kontrast som hjälper till att lyfta fram viktig information.

Slidern ändrar bild hela tiden. Slidern med olika produkter glider när man klickar och "solen" i logotypen
visas och snurrar när nya produkter laddas. Detta är ett mycket konkret exempel på rörelse och signalerar att det
"händer något".

Den lutande texten som används i logotypen, i etiketter och priser för produkter och i "annonser" kan också ge en känsla
av
rörelse, och att nu är det något på gång.

Undersidorna har ett liknande upplägg som huvudsidan men använder andra flashbilder; "Hitta julklapparna" och "Se
veckans kampanjvaror".
Vid sökning av produkter har man gett besökaren möjlighet att väja mellan att visa en produkt per rad med mer info eller
fyra produkter per rad.

Många produkter har markerats med en röd etikett "Julklappstips" som ger ett enhetligt utseende när man scrollar igenom
produkterna. Det är oklart varför vissa produkter skulle vara bättre lämpade som julklapp än övriga, men julklappstipsen
lyfts fram
på startsidan och det kan nog ge en del merförsäljning.

Det kan noteras ett inkonsekvent beteende i dropdown-menyer på startsidan. Menyn "Alla kategorier" till vänster blir
synlig vid hover medan
menyn mitt varuhus kräver ett klick för att visas. Sådan avsaknad av enhetlighet kan vara förvirrande för användaren.

Mediamarkt använder sig liksom Netonnet av diagonaler i flashbilden "Veckans hetaste mobiler". Man använder också olika
former i sliderbilderna vilket
skapar en dynamisk känsla.


Analys
-----------------------
Sammanfattningsvis kan vi konstatera att de undersökta webbplatserna har mycket stora likheter i sina designer. Det är
inte så förvånande med
tanke på att de mer eller mindre är konkurrenter inom samma bransch.

Mediamarkts och Netonnets designer ger goda
helhetsintryck med bra
symmetri och vissa inslag av diagonaler som får designen att se lite mer dynamisk ut. I dokumentet "Design Elements &
Principles" framhålls symmetri
som en egenskap som tilltalar det mänskliga ögat. Diagonaler hänger enligt dokumentet "Visual Literacy" samman med
rörelse.

Elon har sämre symmetri och enbart horisontella linjer, diagonaler saknas.

Om någon vinnare ska utses så blir det Mediamarkt som utöver de ovan
nämnda principerna har jobbat på bred
front med sina kursiva typsnitt som ger ytterligare associationer till rörelse och därmed kan antas påverka besökarens
beteende åt rätt håll.


Övrigt
-----------------------

Författare: Olof Johansson