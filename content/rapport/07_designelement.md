Tema med fokus på designelement
=======================

Temat är tänkt som ett smått busigt jultema som använder texturer, bilder och typsnitt för att eventuellt ge en känsla av julpyssel eller julklappsverkstad.

Här är en [länk till temat](http://www.student.bth.se/~oljh19/dbwebb-kurser/design/me/redovisa/htdocs/rapport/designelement?style=kmom06-designelement).

Linjer
-----------------------
I texten på canva.com kan vi läsa att linjer kan användas för att skapa betoning. I det här temat används linjerna framförallt för att betona rubriker och navbaren. Linjer används även för att markera när användaren hovrar över en länk i navbaren och när en länk i navbaren är vald.

Färger
-----------------------
Syftet med färgsättningen är att skapa julkänsla. Headern och footern har gradienter av djuprött och granarnas gröna färger i flashbilden och ikonen i headern utgör komplementfärger. Som accentfärger används blåa och gula nyanser eftersom julpynt ofta också har blå eller gyllene färgtoner.


Typografi
-----------------------
För rubriker och navbar valdes den något spexiga fonten "Mountains of Christmas" som ser ut som någonting från ett julkort eller möjligtvis tomtenissarnas handstil. Logon använder handstilsfonten "Dancing Script" som ger lite Disney-känsla.

Textur
-----------------------
I artikeln [Design Elements & Principles](https://www.canva.com/learn/design-elements-principles/) menar Mary Stribley att texturer kan användas för att skapa en känsla av taktilitet och djup i en design. I temat har texturer använts för att ge besökaren intrycket av att olika delar av layouten består av olika material. Den röda gradienten i header och footer kan ha vissa likheter med glansen från julgranskulor. Bakgrunden med granar liknar julklappspapper och artikelelementen och sidoelementen har fått bakgrunder tänkta att efterlikna kartong respektive papper. Det går alltså att hävda att taktilitet uppnås genom att vissa material efterliknas och besökaren förhoppningsvis kan föreställa sig hur det känns att ta på dem. De pappersliknande elementen är tänkta att se ut som att de ligger ovanpå julklappspappret och har därför försetts med skuggor vilket kan skapa en känsla av djup. Ytterligare julklappskänsla skulle kunna skapas med någon  textur som efterliknar tejp eller presentsnöre, det finns många möjligheter.


Bilder
-----------------------
Som bilder räknas flashbilden och bakgrundsbilderna för body-elementet, artikel-elementet och sidomenyerna men även html-ikonerna i headern och footern.
Bilderna som har använts har överlag ett julgranstema och färgsättningen i bilderna återspeglas i färgvalet i designen.

Källor
-----------------------
Som referens för designelement har artikeln [Design Elements & Principles](https://www.canva.com/learn/design-elements-principles/) använts.