---
---
Redovisning kmom04
=========================

Det jag tar med mig ifrån [uppgiften om färgval](http://www.student.bth.se/~oljh19/dbwebb-kurser/design/me/redovisa/htdocs/rapport/fargschema "Uppgift om färgval") är att färgsättningen på en webbplats verkligen kan ha stor påverkan på
hur en organisation uppfattas.

Det [minimalistiska temat](http://www.student.bth.se/~oljh19/dbwebb-kurser/design/me/redovisa/htdocs/redovisning/kmom04?style=04_minimalistic "Minimalistiskt tema") såg ut ungefär som mitt tema från kmom03. Men jag skalade bort de extra färgerna, en och annan
border, flashbilden och logon. Jag är ganska nöjd med det temat, det ser rent ut. Jag valde att använda en blå
accentfärg för hover över vissa länkar.

För att skapa ett lite mer [färgglatt tema](http://www.student.bth.se/~oljh19/dbwebb-kurser/design/me/redovisa/htdocs/redovisning/kmom04?style=04_colorful "Färgglatt tema") använde jag Adobe's färghjul och tog fram ett triadiskt tema. Temat kretsar
kring nyanser av blått, grönt och orangerött. Jag valde det lite gladare typsnittet "Courgette" för rubrikerna. De olika
nyanserna av orange fick bli accentfärg, det hade blivit lite för starkt att använda dem på större ytor.

Jag tycker att jag börjar förstå varför de flesta webbplatser inte har så många olika färger i sin design. Det blir lätt
för mycket. För många färger kan upplevas som clownaktigt eller barnsligt. Det är inte helt lätt att hitta den rätta
balansen. Det säkraste är nog att hålla sig åt det sparsamma hållet. Men det beror givetvis på vilken effekt man vill
uppnå.

Det [mörka temat](http://www.student.bth.se/~oljh19/dbwebb-kurser/design/me/redovisa/htdocs/redovisning/kmom04?style=04_dark "Mörkt tema") var inte så lätt att få till som jag hade tänkt. Jag tycker att det är lurigt att få till kontrasterna
riktigt bra när bakgrundsfärgen är mörkgrå. Jag tror att jag fick till en hyfsad balans. Verktyget
[Webaim Contrast Checker](https://webaim.org/resources/contrastchecker/ "Contrast Checker") var ganska bra för att kontrollera kontrasten. I det mörka temat använde
jag blått, grönt och lila för länkarna. Jag tycker att det piggar upp lite i allt det grå. Rubrikerna i det mörka temat
fick bli en Monospace, "Inconsolata" som ger lite terminal-känsla.

Jag använde kmom04.less som grunden och importerade den filen i filerna 04_colorful.less, 04_minimalistic.less och
04_dark.less. Det gick ganska snabbt att komma igång med grunderna på det sättet. Möjligen kunde jag ha anpassat
grundtemat lite bättre med fler variabler. På så sätt kan man komma långt enbart med att deklarera variabler i varje
tema.

Min TIL är att om grundstrukturen i layouten är anpassningsbar så kan det gå ganska snabbt att producera nya teman.