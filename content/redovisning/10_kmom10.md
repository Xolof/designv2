---
---
Redovisning kmom10
=========================

1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

### Uppdrag 1: Analys aktuell webbplatsdesign

Jag har undersökt designen av webbplatserna för några av de största politiska partierna i Sverige för att se om det gick att hitta några generella trender inom webbdesign. På varje webbplats undersöktes layout, typografi, bilder, texturer, färger, former och effekter. De slutsatser jag kom fram till är följande:

Det verkar vara vanligt att använda många sektioner som tar upp hela skärmens bredd medan brödtexten och det huvudsakliga innehållet oftast tar upp en fast maxbredd.

Så kallade "hero-sektioner" verkar vara vanligt förekommande. Ofta består de av en stor bild med någon text som uppmanar besökaren till att göra något, ofta finns där en klickbar länk.

CSS-transitions används vid många länkar och knappar på olika mer eller mindre kreativa sätt. Ofta används ikoner i samband med länkar.

För tillfället verkar det vara vanligast med platt design där texturer används sparsamt eller inte alls.

Det verkar vara vanligt att använda lättlästa sans-serifer för all text, men vissa sidor använder särskilda fonter för rubriker vilket kan skapa en mer tydlig grafisk profil.

Ej rektangulära former kan vara användbara för att skapa mer variation eller betona vissa element.

[Här är en länk till rapporten.](http://www.student.bth.se/~oljh19/dbwebb-kurser/design/me/redovisa/htdocs/rapport/webbplatsdesign)


### Uppdrag 3: Webbplats

Jag har skapat en webbplats för kund 1, Ludviga Af Sohlstråle. Jag valde att kopiera me/redovisa och utgå ifrån den när jag skapade projektsidan. Jag gjorde så för att undvika att behöva uppfinna hjulet på nytt eftersom jag upplevde att me/redovisa fungerade bra.

Jag gjorde en index-sida vars syfte är att introducera företaget för besökaren. Sidan innehåller en hero-sektion med texten "Högkvalificerad juridisk konsultation" och en knapp "Läs mer" som syftar till att "suga in" besökaren i webbplatsen. Hero-sektionen består av en förstprad flashbild och html-element som har lagts till i routen för flash-bilden. Förstasidan innehåller några kolumner som presenterar firmans huvudsakliga verksamhetsområden. Det finns även ett kontaktformulär som uppmanar besökaren till att kontakta företaget.

På sidan "Tjänster" finns ytterligare information om de typer av tjänster som företaget erbjuder. Det finns länkar till kontaktformuläret som återkommer längre ner på sidan.

Bloggen har fyllts med innehåll om företagets verksamhet och varje inlägg har försetts med en bild.

Varje sida har fått en flashbild som ska representera företagets anda och verksamhet.

Logon är en springare i schack vilket representerar företagets strategiska profil. Logtypen finns i headern och återkommer i footern.

Footern innehåler adressinformation och länkar till information om tjänster.

[Länk till webbplatsen.](http://www.student.bth.se/~oljh19/dbwebb-kurser/design/me/proj/htdocs/)


### Uppdrag 4: Tema

Ett standardtema har skapats för webbplatsen. Tanken med temat är att representera proffessionalism och att det ska se propert ut.

Färgvalen har beskrivits detaljerat i om-sidan, grundtanken är att urgå ifrån blå nyanser eftersom blå nyanser skulle kunna upplevas som förtroendeingivande.

I typografin används serifer för rubrikerna, vilket passar bra till en sofistikerad juristfirma. Brödtexten använder sans-serif för att underlätta läsbarheten.

Designprinciperna har beskrivits i [om-sidan](http://www.student.bth.se/~oljh19/dbwebb-kurser/design/me/proj/htdocs/about).

För en gridbaserad layut används Desinax vertikalt och horisontellt grid. Det vertikala gridet används för att specificera olika elements bredd. Klicka [här](http://www.student.bth.se/~oljh19/dbwebb-kurser/design/me/proj/htdocs?vgrid)
 för att visa det vertikala gridet. Det horisontella gridet används för att skapa en balans i avståndet mellan de typografiska elementen i brödtexten. Klicka [här](http://www.student.bth.se/~oljh19/dbwebb-kurser/design/me/proj/htdocs?hgrid) för att visa det horisontella gridet.

Temat fungerar responsivt och anpassar sin layout efter olika skärmstorlekar.

[Länk till sidan om webbplatsen.](http://www.student.bth.se/~oljh19/dbwebb-kurser/design/me/proj/htdocs/about)


### Uppdrag 5: Tema alternativt

Det alternativa temat är ett mörkt tema som passar bra att användas på kvällen när det är mörkt omkring skärmen. De huvudsakliga färgerna går i en monokrom gråskala. Särskild hänsyn har tagits till att skapa lagom skarp kontrast mellan text och bakgrundsfärg. Flashbilderna har tonats ner och förminskats i syfte att minska ner på den generella ljusstyrkan som besökaren exponeras för. Eftersom flashbildernas bredd har minskats har även headerns och footerns bredd minskats till en fast maxbredd i syfte att skapa symmetri. Andra animationer används vid hover över länkar.

[Länk till det alternativa temat.](http://www.student.bth.se/~oljh19/dbwebb-kurser/design/me/proj/htdocs/about?style=dark#alternativt_tema)


### Uppdrag 6: Förklara strukturen kring temat

Det finns en [dokumentationssida](http://www.student.bth.se/~oljh19/dbwebb-kurser/design/me/proj/htdocs/dokumentation)
 där den övergripande strukturen för webbplatsens teman förklaras.

Det finns ett stycke om den [övergipande strukturen](http://www.student.bth.se/~oljh19/dbwebb-kurser/design/me/proj/htdocs/dokumentation#oversikt) där de filerna med de mest grundläggande inställningarna förklaras.

Därefter beskrivs [mixins](http://www.student.bth.se/~oljh19/dbwebb-kurser/design/me/proj/htdocs/dokumentation#mixins) och [moduler](http://www.student.bth.se/~oljh19/dbwebb-kurser/design/me/proj/htdocs/dokumentation#moduler).

Sedan följer en beskrivning av [syftet med indelningen av filer](http://www.student.bth.se/~oljh19/dbwebb-kurser/design/me/proj/htdocs/dokumentation#syfte).

Slutligen förklaras [hur temat kan anpassas till andra webbplatser](http://www.student.bth.se/~oljh19/dbwebb-kurser/design/me/proj/htdocs/dokumentation#anpassning).



### Reflektioner efter genomfört projekt

Jag upplevde projektets svårighetsgrad som ganska lagom. Tyvärr har jag lite dålig koll på tidsåtgången då jag under julen har gjort en förflyttning till ett annat land vilket har medfört vissa svårigheter att fokusera. Arbetsinsatserna har blivit något utspridda. Ändå har jag lyckats slutföra de flesta uppgifterna.

Angående redovisningen känns det som att det blir redundant när man först ska skriva rapporter och sen skriva om de rapporterna i redovisningen. Det står: "För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt". Vi bör ju redan ha beskrivit hur vi har tänkt i rapporterna. Det hade varit bra med förtydligande om vad ni vill att vi ska skriva i redovisningen. Jag tolkar det som att ni vill se en sammanfattning av resultaten på redovisa-sidan.



### Feedback

Kursen har gett mig en viss förståelse för hur man kan tänka kring designprocessen. Jag tror att jag kommer ha användning för de färdigheterna antingen när jag själv behöver skapa en godtagbar design eller när jag ska samverka med en designer.

En stor del av kursen blev en övning i användande av ramverket. Det är möjligt att det finns vissa syften med det.

Bland annat kan jag tänka mig att ramverket gör det möjligt att använda de vertikala och horisontella griden. Jag har inte satt mig in i vilka andra alternativa system för grid som finns, men jag misstänker att det finns andra möjliga lösningar.

En annan anledning till att använda ett ramverk skulle kunna vara att olika ramverk ofta används ute i verkligheten och därför kan det vara bra att tidigt bekanta sig med något ramverk.

Introduktionen till LESS upplever jag som mycket värdefull. Det känns som att det börjar klarna hur man kan använda CSS-preprocessorer för att strukturera upp CSS-koden.

Avsnittet om grid, layout och typografi var intressant, framförallt idén om att bygga layouten runt typografin. Jag hade gärna sett lite mer info om vilka olika alternativ som finns för att skapa vertikala och horisontella grid.

Färgläran var väldigt nyttig, både färghjulet och principerna för användbarhet var intressanta.

Från kursmomentet om bilder tar jag med mig att det kan vara väldigt användbart att använda någon form av verktyg som bearbetar bilderna. En av de största fördelarna här är att det då går att programmatiskt skala ner bildernas storlek för att minska laddningstiden. Introduktionen till responsiva bilder var också väldigt relevant och det är något som jag kommer laborera lite mer med.

Avsnittet om laddningstider var kanske den del av kursen som är mest intressant ur en programmerares perspektiv. Jag misstänker att hastighetsoptimering är en hel vetenskap i sig som med fördel hade kunnat ta upp en helt egen kurs. Jag vet att det finns folk som försörjer sig på det hantverket.

Kursmomentet "design" gav mig en viss förståelse för hur designers tänker. Jag upplevde vissa likheter med ämnet bild i grundskolan.

Jag tycker att kopplingen mellan teknik och estetik är intressant och relevant men som helhet känns det som att det blir lite trångt i den här kursen. Det är så många olika verktyg och principer som har tryckts in att det nästan blir lite korvstoppning av det.

Som sagt så hade det här materialet nog kunnat spridas ut över flera kurser för att ge mer tid till att gå på djupet. Samtidigt förstår jag att det finns begränsat med tid, att man ibland måste kompromissa och att det finns möjligheter att fördjupa sig på egen hand inom det man finner intressant.

Som helhet är jag ganska nöjd med kursen. Den får betyget 7/10.
