---
---
Redovisning kmom05
=========================

Undersökningen om webbplatsers laddningstid upplevde jag som intressant då den behandlar “hårda” fakta. Jag tror att
erfarenheterna från den övningen kan vara väldigt nyttiga i framtiden. Jag kom fram till att ett vanligt område för
förbättring verkar vara att leverera resurser i det optimala formatet på ett responsivt sätt så att datamängden inte
blir större än nödvändigt. En annan förbättringspotential finns i att ladda resurser efter hand som de behövs.

Frågan är nu vilka konkreta metoder som kan användas för att lösa de problemen. Kursmomentets genomgång av responsiva
bilder var jätteintressant, jag visste inte ens att den tekniken fanns. Där finns det mycket lågt hängande frukt att
plocka för att lyfta hastigheten på många webbplatser.

Då kommer vi också in på Cimage vilket jag tycker är ett jättesmidigt verktyg. Jag brukar använda Gimp när jag behöver
gör enklare redigeringar i bilder. För min del handlar det mest om beskäring, komprimering och ändring av ljushet. Det
kändes användbart att kunna göra viss redigering inline i Cimage. Den tekniken kan nog spara en hel del tid i längden.

Jag upplevde instruktionerna som lite otydliga kring modulen @desinax/figure. Det skulle vara bra med några fler exempel
på hur slutresultaten kan se ut där. Men det är möjligt att jag gick vilse i textmassorna och missade något. Jag tror
ändå att jag fick till modulen hyfsat och att den gör vad den ska. Det är ju trevligt att få en bra brytpunkt när bilden
ska sluta flyta i texten och regler för hur stor den ska bli när den slutar flyta. Att använda någon sorts LESS-mixins
är helt klart en mycket bättre lösning än vanlig vanilje-CSS. Det blir mer standardiserat om man använder samma
lösningar i hela kodbasen istället för att jobba ad-hoc.

Det verkar som att bilder ofta är den enskilt tyngsta typen av resurs som överförs vid en sidladdning och det blir då
viktigt att optimera bilderna så långt det går. När jag har kollat på en del hobby-sidor och även vissa mer eller mindre
professionella sidor har jag upplevt att det används för tunga eller kanske fel format av bilder.

Min TIL är att det finns mycket lågt hängande frukt vad gäller optimering av hastighet. Det är absolut en vetenskap i
sig och det verkar finnas en hel del folk som enbart jobbar med det. Jag gillar att det går att kvantifiera samtidigt
som det är en förutsättning för att den "fräcka" designen ska kunna levereras på ett sätt som upplevs som tillgängligt
av användarna.