---
---
Redovisning kmom03
=========================

Till en början blev det lite rörigt i min CSS när jag satte in det vertikala gridet. Det var en del gamla CSS-variabler
som krockade med gridet. Efter en uppstädning av min CSS började gridet göra vad det ska och det blev väldigt enkelt att
styra layouten. Det vertikala gridet med mixinerna .column() och .push() kan räcka långt för att ge en webbplats ett
organiserat utseende.

Jag tror att det typografiska ramverket gör att det blir enklare att få till en enhetlighet i typografin. När många
egenskaper ligger i variabler går det snabbare att göra ändringar och vara säker på att allt kommer med. En stor fördel
gridet har är att vi kan välja att visa linjerna vilket gör att vi får en överblick över hur olika element är inrättade
i höjdled.

I brödtexten ville jag ha ett typsnitt som inte ser allt för stramt ut och som är lättläst. Valet föll på Raleway den
här gången. Det blir en fin konstrast att använda en serif i rubrikerna när brödtexten har ett sans-serif-typsnitt.
Därför valde jag att använda Libre Baskerville i rubrikerna.

Jag tror inte att jag tidigare har provat någon layoutteknik där man kan se griden. Jag har testat lite CSS-grid och
Bootstrap men har inte god kännedom om de teknikerna. Jag har förstått att det finns ganska många olika ramverk för CSS.
Jag antar att det är väldigt vanligt att man i verkliga projekt använder något form av ramverk. Kanske kommer jag testa
på några fler CSS-ramverk i framtiden.

Det är inga konstigheter med moduler. Det enda jag tyckte var oklart var hur koden ska fördelas mellan base.less och
layout.less men det känns som att det klarnade mer efter foruminlägget om den frågan.

Det var lätt att styla för responsivitet med hjälp av griddet. Jag tycker att responsiviteten börjar falla på plats
riktigt bra nu. Det finns kanske något glapp kvar men det tror jag blir lätt att justera.

Jag tyckte att det var intressant att läsa artiklarna om design-gridens historia. Videon som tog upp en del typografisk
historia och tillämpningen av gyllene snittet tyckte jag också var trevlig. Jag gillar idén om att utgå ifrån typografi
när man skapar designen. En stor del av webben är ju text så det känns rimligt att typografin spelar mycket stor roll
och att vi bör tänka på hur textens utseende samspelar med helheten.

Jag upplever design som en ganska subjektiv konstform. Men jag tror att idéerna om gyllene snittet kan ge en grund för
något lite mer "objektivt" att utgå ifrån. Sen kanske det inte behöver vara just golden ratio som vi använder, det
viktigaste är nog att vi får till någon sorts enhetligt utseende och att det upplevs som harmoniskt och estetiskt
tilltalande. Jag vet inte hur vetenskapligt belagt det är att just ration 1:1.618 är den bästa men det verkar som att
människor överlag gillar de proportionerna. Hur som helst så kan det vara bra att veta hur designers och typografer kan
tänka.