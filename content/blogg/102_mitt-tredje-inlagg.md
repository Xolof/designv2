---
author: oljo
category:
    - bilder
    - foto
    - natur
published: "2019-12-03"
---
Tropisk tupp
==================================

Jag visar en bild på en tupp som blickar ut över djungeln. Större delen av texten lånas från en artikel om höns på [Wikipedia](https://sv.wikipedia.org/wiki/Tamh%C3%B6na#Ursprung_och_domesticering "Tamhöna - Ursprung och domesticering").
Jag redogör för några av bildens tekniska data.

Hela den harmoniska vertikala rytmen går sönder på grund av att jag vill skapa utrymme för att den fixerade navbaren inte ska dölja ankarlänkarna. Jag får kolla på det senare.

<!--more-->

#### Ursprung och domesticering ([Wikipedia](https://sv.wikipedia.org/wiki/Tamh%C3%B6na#Ursprung_och_domesticering "Tamhöna - Ursprung och domesticering")) {#ankare-1}

[FIGURE src="image/blog/tupp.jpg?width=350&height=350&crop-to-fit&area=0,10,0,55" caption="En tupp." class="right w40"]


Charles Darwin menade att tamhöns härstammar från i första hand röd djungelhöna (Gallus gallus) som i vilt tillstånd lever i den orientaliska regionen. Färsk forskning har dock visat att åtminstone genen för gult skinn kom till de domesticerade fåglarna via hybridisering med grå djungelhöna. En modern tamhöna och en röd djungelhöna kan skapa fullt fruktbara hybrider.

När de första hönsen domesticerades är oklart. De äldsta fynden av tamhöns härstammar från 6000 f.Kr från provinsen Hebei i Kina och har återfunnits i resterna av en neolitisk by i staden Wu'an.Man har även funnit rester av tamhöns i Indien som härrör från 4000 f.Kr. Sannolikt hölls de första hönsen för såväl ägg- och köttproduktion. De bredde ut sig över jorden samtidigt med de asiatiska folkstammarna, vilka förde dem med sig på sina utvandringar.

[FIGURE src="image/blog/tupp.jpg?width=350&height=350&sharpen&crop-to-fit&area=0,10,0,55" caption="En något skarpare tupp." class="left w40"]

I Medelhavsområdet hölls höns på 600-talet f.Kr och spreds därifrån över Europa och Ryssland. Man beräknar att det fanns tamhöns i Skandinavien för ca 2000 år sedan. Vid sin första ankomst till Stilla havets öar påträffade européerna tamhöns på Nya Zeeland, Tahiti och Hawaii, samt på den avsides belägna, ensliga Påskön. Till Amerika fördes hönset av européerna på 1500-talet. De uppträder jämförelsevis sent i Europa. Från 400-talet finns ett hönsskelett daterat från utanför Ystad. Först under romarnas tid fanns de norr om Alperna. Genom sina ägg, sitt kött och sina fjädrar blev tamhönset en viktig faktor i människans ekonomi.

#### Tekniska data {#ankare-2}
Den här bilden är tagen med kameran på mobiltelefonen Samsung Galaxy A5.

[FIGURE src="image/blog/tupp.jpg?width=350&height=350&sharpen&f=brightness,15&crop-to-fit&area=0,10,0,55" caption="Vi gör den lite ljusare." class="right w40"]

Här är några värden för den här bilden. Det är lite kul att se exempel på vad en mobilkamera kan generera automatiskt.
Egenskap | Värde
----|----
Kameramodell | SM-A500F
Datum | 2019-09-07
Slutartid | 1/50 sekunder
Bländare | f 2,0
ISO | 50
Objektivlängd | 3,7 mm

[FIGURE src="image/blog/tupp.jpg?width=350&height=350&sharpen&f=brightness,15&f1=contrast,-5&crop-to-fit&area=0,10,0,55" caption="Och så ökar vi kontrasten lite." class="left w40"]

#### En observation {#ankare-3}

Som jag har förstått det betraktas det i Thailand som väldigt tursamt att släppa ut tuppar vid templen.

Vid ett tempel jag besökte såg jag ett större antal tuppar springa omkring och gala i buskagen. Det verkar som att de får leva fritt där utan att störas av munkarna.

[FIGURE src="image/blog/tupp.jpg?width=650" caption="Hela vyn." class="center w25"]

#### Referenser {#ankare-4}

Tamhöna. (2019, september 10). Wikipedia, . Hämtad 09.16, december 7, 2019 från //sv.wikipedia.org/w/index.php?title=Tamh%C3%B6na&oldid=46306764.

