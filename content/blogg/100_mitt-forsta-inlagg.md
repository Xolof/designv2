---
author: oljo
category:
    - bilder
    - foto
    - natur
published: "2019-12-01"
---
Vy från höjden
==================================

Här visar jag några olika varianter av en bild ifrån Nationalparken Doi Inthanon i norra Thailand.

<!--more-->

[FIGURE src="image/blog/doi.jpg?width=400&height=250&crop-to-fit&area=65,5,0,65" caption="En del av vyn." class="right w50"]

För ett antal år sen hade jag en Nikon D80 systemkamera med ett ganska bra zoomobjektiv. Det gick att ta väldigt bra bilder med den kameran dels eftersom kvaliteten var bra, dels eftersom det gick att påverka alla möjliga inställningar, framförallt slutartider, bländaröppning och ISO-värde.

[FIGURE src="image/blog/doi.jpg?width=200&height=250&crop-to-fit&area=0,70,0,0" caption="En annan del av vyn." class="left w25"]

Någon gång under min cykeltur i forna Sovjet tror jag att det kom in något damm i objektivet eller så skakade det sönder när det låg i en cykelväska. Efter det så blev kameran liggandes hemma hos min far. Senast jag såg den var när jag hjälpte honom att flytta. Det kan nog vara värt att leta upp den där kameran och kolla över objektivet. Om inte annant så går det att fixa ett begagnat 50 mm objektiv. Det funkar ganska bra allround.

[FIGURE src="image/blog/doi.jpg?width=200&height=250&crop-to-fit" caption="Mitten." class="right w25"]

De senaste åren har jag tagit bilder med mobilen. Det kan bli ganska fina bilder men det blir inte alls lika bra som med en riktig kamera. Fördelen är såklart att man nu för tiden alltid har mobilen med sig och då även en kamera. Men snart kanske det ändå är dags att börja fotografera lite halvseriöst igen.

Den här bilden är tagen med kameran på mobiltelefonen Samsung Galaxy A10s.

Här är några värden för den här bilden. Det är lite kul att se exempel på vad en mobilkamera kan generera automatiskt.
Egenskap | Värde
----|----
Kameramodell | Samsung SM-A107F
Datum | 2019-11-24
Bländare | f 2,1
ISO | 104
Objektivlängd | 3,5 mm

[FIGURE src="image/blog/doi.jpg?width=650" caption="Hela vyn." class="center w25"]


<!-- Rubrik 2 {#anchor-hit}
-----------------------------------

Text.



### Rubrik 3 {#vad-som}

Text. -->
